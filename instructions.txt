Muistipelin paluu

COMP.CS.110 K2021

Tässä tiedostossa on lyhyt käyttöohje ja kuvaus ohjelman toiminnasta.

Ohjelman avautuessa aukeaa aloitusnäyttö, jossa kysytään pelaajien
(lisäominaisuus) ja korttien määrää. Maksimimääriksi on asetettu pelaajille 8 ja
korttipareille 12. Näitä voi muuttaa koodissa asettamalla muuttujille
MAX_PLAYERS ja MAX_PAIRS erilaisia arvoja. Nämä löytyvät
mainwindow.hh-tiedostosta.
Myös näitä suurempia lukuja voi antaa, mutta se ei ole suositeltavaa, koska
silloin käyttöliittymästä alkaa tulla sotkuinen. Minimissään pareja ja
pelaajia voi olla 1. Tätä arvoa ei voi muuttaa. Mikäli syötetyt arvot eivät ole
oikealta väliltä, tulostuu virheilmoitus, jossa kerrotaan miltä väliltä luvut
tulee olla.

Myös siemenarvon voi halutessaan antaa. Se voi olla väliltä 1-999. Mikäli
annettu arvo poikkeaa tästä, siemenarvona käytetään satunnaista lukua
(clock()-funktio). Poikkeavasta arvosta ei huomauteta pelaajaa millään lailla ja
peli alkaa satunnaisella järjestyksellä.

Kun pelaaja on antanut sopivat arvot, peli alkaa. Pelaajat on nimetty
"Pelaaja 1", "Pelaaja 2" jne ja Pelaaja 1 aloittaa. Radio-button (pallo nimen
vieressä) ilmoittaa kenen vuoro on. Vuoroa ei voi vaihtaa palloa painamalla vaan
se vaihtuu itsestään osoittamaan oikean pelaajan vuoroa.

Peli kulkee näin:
- Pelaaja kääntää vuorollaan kaksi korttia näkyviin klikkaamalla haluamiaan
  kortteja (nappuloita). Kortti kääntyy sitä painamalla.
- Jos kortit eivät ole samat (eli niissä on eri kirjaimet), kuluu 1 sekunti
  (tätäkin voi vaihtaa asettalamlla muuttujalle DELAY jokin toinen arvo
  tiedostossa mainwindow.hh) ja käännetyt kortit kääntyvät itsestään piiloon ja
  vuoro vaihtuu seuraavalle pelaajalle. Tällöin myös nappulat lopettamiselle ja
  uudelleen aloittamiselle ovat disabloitu (tästä lisää alempana).
- Jos kortit ovat samat, niin kyseiset kortit häipyvät välittömästi laudalta,
  pelaajan nimen vieressä oleva progress-bar täyttyy hieman ja siinä oleva
  teksti parien määrästä päivittyy (progress-bar on sen kokoinen, että se
  täyttyy kokonaan mikäli pelaaja saa kaikki parit). Pelaajan vuoro säilyy.
- Korttiparin poistuessa jäljelle jäävät kortit saattavat asettua uudelleen
  tilan vapautuessa keskeltä, jolloin ne sijoittuvat keskemmälle pelilautaa.
- Kun viimeisenä listassa olevan pelaajan vuoro päättyy, niin on taas
  ensimmäisen vuoro.
- Kun kaikki parit on nostettu, pelaaja, jolla on eniten pareja voittaa ja
  tämän nimi ja parimäärä tulostuu näytölle.
- Mikäli voittajien kesken on tasapeli, tulostuu jokaisen näiden nimi ja parit
  näytölle.

Ohjelman voi lopettaa tai käynnistää uudelleen (lisäominaisuus) milloin vain
painamalla alareunan nappeja "Lopeta" tai "Pelaa uudestaan", paitsi sen sekunnin
ajan, kun molemmat käännetyt kortit ovat näkyvillä.
Painamalla "Pelaa uudestaan"-nappia ohjelma palaa takaisin tilanteseen, jossa
pelaajien ja korttiparien määrää ja siemenlukua kysytään.
Edellisen pelin alustuksessa käytetyt arvot on jätetty tekstikenttiin, jotta
identtisen pelin aloittaminen alusta olisi mutkatonta (näitä voi toki muokata
tässä kohtaa halutessaan).
"Lopeta"-napista ohjelma päättyy.

